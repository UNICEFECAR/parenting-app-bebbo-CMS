ID,Title,Body,Translation_language,Moderation_state
4516,O nama,"<p>Mobilna aplikacija „HaloBeba – Vaš saputnik u roditeljstvu“, novi interaktivni vodič za roditelje novorođenih beba i male dece, proistekla je iz poznatog telefonskog savetovališta <strong>„HaloBeba“ </strong>dostupnom na dobro poznatom broju <a href=""tel: 011 7158 444"">011 7158 444</a>, i to 24 časa, svakog dana u godini.</p>

<p>Pored aplikacije i telefonskog savetovališta, roditeljima su i dalje dostupni saveti, sadržaji i podrška na koju su navikli preko vebsajta <a href=""http://www.halobeba.rs"">www.halobeba.rs</a>. </p>

<p>Savete i odgovore na dileme u okviru <strong>„HaloBeba“ </strong>savetovališta pružaju edukovane strukovne medicinske sestre uz podršku stručnih konsultanata – lekara specijalista. Pored toga, savetovalište obezbeđuje da patronažne službe domova zdravlja u Beogradu blagovremeno dobiju informacije o otpustu mama i beba iz porodilišta sa planom kućnih poseta.</p>

<p>Telefonsko savetovalište „HaloBeba“ pokrenuto je 2001. godine u okviru Gradskog zavoda za javno zdravlje Beograd, a uz podršku UNICEF-a u Srbiji. Tokom 2019. godine inoviran je vebsajt <a href=""http://www.halobeba.rs"">www.halobeba.rs</a> gde možete pronaći raznovrsne sadržaje o zdravlju i razvoju dece. Tokom 2020. godine razvijena je i interaktivna mobilna aplikacija “<strong>HaloBeba - Vaš saputnik u roditeljstvu</strong>” kako bi roditelji dobili još jedan kvalitetan vid usmerenja kroz različite aspekte roditeljstva i odrastanja malog deteta.</p>

<p>Više informacija o “HaloBeba” savetovalištu možete pronaći na:  <a href=""https://www.halobeba.rs/o-nama/"">https://www.halobeba.rs/o-nama/</a></p>

<p>Kontakt informacije date su u nastavku: <a href=""https://www.halobeba.rs/kontakt/"">https://www.halobeba.rs/kontakt/</a></p>

<p><strong>E-mail:</strong> <a href=""mailto:halobeba@zdravlje.org.rs"">halobeba@zdravlje.org.rs</a>​</p>

<p><strong>Savetovalište: </strong><a href=""tel: 011 7158 444"">011 7158 444</a></p>

<p><strong>Radno vreme: </strong>Svakog dana od 0 do 24h</p>

<p><strong>Websajt: </strong><a href=""http://www.halobeba.rs"">www.halobeba.rs</a></p>

<p> </p>

<h3><strong>O aplikaciji</strong></h3>

<p>Dragi roditelji, aplikacija “<strong>HaloBeba </strong>–<strong> Vaš saputnik u roditeljstvu</strong>” je namenjena vama i vašem detetu. Uz najvažnije sadržaje o razvoju dece u ranom uzrastu koji su vam dostupni i prilagođeni da budu što jasniji, takođe vas, kroz sadržaj, ohrabrujemo na podsticajno i razigrano roditeljstvo. Na aplikaciji vam je dostupna velika baza tekstualnih i video sadržaja sa praktičnim smernicama o tome kako da svom detetu, kroz svakodnevne porodične prakse, pružite podsticajnu negu i podržite dobro zdravlje, adekvatnu ishranu, stvorite prilike za učenje i igru u sigurnom, bezbednom i podsticajnom okruženju.</p>

<p> </p>

<p>Takođe, sadržaj na aplikaciji je usmeren i na vas, roditelje, i to kroz savete o tome kako da se snađete u određenim situacijama u roditeljstvu i kako da vodite brigu o svom mentalnom i fizičkom zdravlju. Roditelji su u centru pažnje aplikacije, kao prva i najvažnija podrška svakom detetu.</p>

<p> </p>

<p>Oslanjajući se na sveobuhvatna istraživanja dečijeg razvoja, i na višegodišnja iskustva drugih roditelja/staratelja, aplikacija ""<strong>HaloBeba </strong>–<strong> Vaš saputnik u roditeljstvu""</strong> vas vodi, korak po korak, kroz uzbudljive i nezaboravne dane roditeljstva.</p>

<p> </p>

<p>Bogat sadržaj aplikacije raspoređen je u nekoliko oblasti:</p>

<ul>
	<li>Igra i učenje</li>
	<li>Podsticajno roditeljstvo</li>
	<li>Zdravlje i nega</li>
	<li>Dojenje i ishrana</li>
	<li>Bezbednost i zaštita</li>
	<li>Kutak za roditelje</li>
</ul>

<p> </p>

<div alt=""Roditelji i deca"" data-embed-button=""media_browser"" data-entity-embed-display=""media_image"" data-entity-type=""media"" data-entity-uuid=""8fd1adbd-5f17-48b0-8986-1851afa09a7e"" data-langcode=""sr"" title=""Roditelji i deca"" class=""embedded-entity"">  <img src=""/sites/default/files/2020-06/Parents%20with%20two%20children%402x.png"" alt=""Roditelji i deca"" title=""Roditelji i deca"" typeof=""foaf:Image"" />

</div>


<h3><strong>Kako se aplikacija koristi i prilagođava vašem detetu</strong></h3>

<p>Nakon što se kreirate nalog na aplikaciji ""<strong>HaloBeba </strong>–<strong> Vaš saputnik u roditeljstvu"" </strong>biće vam omogućeno da kreirate profil vašeg deteta koji će vam omogućiti da pratite: </p>

<ul>
	<li>Razvoj i rast vašeg deteta</li>
	<li>Dnevnik razvoja</li>
	<li>Kalendar vakcinacija</li>
	<li>Preventivne preglede kod izabranog pedijatra</li>
</ul>

<p>Prve dve funkcije će vam omogućiti da pratite napredovanje vašeg deteta. Pošto unesete mere rasta (visina/težina) i razvojne prekretnice koje je vaše dete ostvarilo, moći ćete da pratite da li se rast i razvoj odvijaju prema očekivanjima (optimalno), i da dobijate smernice kako dalje da podstičete i podržavate detetov razvoj i rast.</p>

<p>Funkcije povezane sa vakcinacijom i preventivnim pregledima kod izabranog pedijatara pomažu vam da vodite evidenciju o vakcinaciji i podsećaju vas da ne propuštate preventivne preglede kojima pedijatar prati razvoj, rast, zdravlje i opšti napredak vašeg deteta. U zavisnosti od toga koliko redovno i precizno unosite sve podatke, aplikacija će vam preporučivati prilagođene sadržaje kojima će bogatiti vaše roditeljske prakse i iskustva podsticajnog roditeljstva.</p>

<p>​Sistem podrške osmišljen je tako da kao roditelj budete na vreme informisani o aspektima roditeljstva koji su važni za određeni razvojni period vašeg deteta. Aplikacija je namenjena i mamama i tatama, i pruža personalizovane informacije na osnovu detetovog uzrasta i pola, kao i u odnosu na aktuelno godišnje doba.</p>

<p>Sadržaj aplikacije dopunjen je bazom najčešćih pitanja i odgovora koja je nastala na osnovu višegodišnjih roditeljskih, pedagoških i lekarskih iskustava. Pretraživanjem sadržaja u aplikaciji naći ćete odgovore na mnoga pitanja i dileme, a odgovori su organizovani po uzrastu i tematskim oblastima zbog bolje preglednosti i lakšeg snalaženja roditelja u njihovom pretraživanju.</p>

<p>Kroz aplikaciju delimo sa vama informacije i o tome kako da zaštitite decu od korona virusa. Pružaoci usluga mogu je koristiti kao resurs u radu sa roditeljima i kao alat za izgradnju pouzdanog odnosa i partnerstva u korist male dece.</p>

<p>Aplikacija “HaloBeba – Vaš saputnik u roditeljstvu” je rezultat rada multidisciplinarnog tima stručnjaka i saradnika telefonskog savetovališta “HaloBeba”, koji profesionalno i institucionalno prate razvoj i zdravlje dece, i blisko sarađuju sa porodicama male dece, uz značajna stručna usmerenja Udruženja pedijatara Srbije i Instituta za mentalno zdravlje Beograd. </p>

<p>Ova aplikacija je izrađena je u partnerstvu Gradskog zavoda za javno zdravlje Beograd i UNICEF-a u Srbiji, uz podršku kompanije Nordeus. Za obezbeđivanje kvalitetnog sadržaja dodatnu podršku pružili su Lego Fondacija i USAID. Neki sadržaji u ovoj aplikaciji preuzeti su, prilagođeni i prevedeni uz saglasnost renomirane mreže <em>Raising Children Australia</em>. Najveći deo video materijala u aplikaciji je razvijen u partnerstvu sa Vodičem za roditelje.</p>

<p>Informišite se na vreme, pratite razvoj svog deteta i uživajte u roditeljstvu.</p>

<p>Neka Halo beba bude vaš saputnik na putu podsticajnog i razigranog roditeljstva!</p>

<p> </p>

<p><strong>Tehničke informacije </strong></p>

<p>Aplikaciju mogu istovremeno koristiti oba roditelja za više dece u porodici.</p>

<p>Za preuzimanje sadržaja i korišćenje interaktivnih funkcija (praćenje rasta i razvoja, podsetnici za imunizaciju i kontrole kod pedijatara) potrebna je stabilna internet konekcija. Kako biste pristupili sadržaju relevantnom za uzrast i pol Vašeg deteta, potrebno je da se u aplikaciju unesu podaci o datumu rođenja i polu deteta. Ove funkcije Vam omogućavaju da kroz aplikaciju pratite rast i razvoj svog deteta, ali i datume vakcinacije i zdravstvenih pregleda. </p>

<p>Svi podaci uneti u aplikaciju čuvaju se samo na korisnikovom ličnom uređaju - telefonu. Aplikacija ne prikuplja nikakve lične podatke koji mogu da identifikuju roditelja ili dete, i ne čuva ih automatski na bilo kom spoljnom serveru.</p>

<p>Kada nije dostupna internet veza, aplikacija će raditi na <em>offline</em> režimu i omogućavaće pristup svim člancima, najčešćim pitanjima i odgovorima, kao i njihovo filtriranje, dok interaktivne mogućnosti praćenja neće biti dostupne. Preduslov za to je da ste <strong>bar jednom</strong> pre toga bili na internet mreži, kada ste preuzeli aplikaciju, prijavili se za njeno korišćenje i kada su na vaš telefon skinuti svi sadržaji aplikacije (tekstualni članci i najčešća pitanja i odgovori).</p>

<p> </p>",rs-sr,
4836,Uslovi korišćenja aplikacije,"<p>Opšti uslovi korišćenja namenjeni su svim korisnicima mobilne aplikacije ""<strong>Halobeba - Vaš saputnik u roditeljstvu</strong>"", koja je vlasništvo savetovališta „Halo beba“ Gradskog zavoda za javno zdravlje Beograd (u daljem tekstu GZZJZ).</p>

<p>Pristupom i korišćenjem ove mobilne aplikacije prihvatate, bez ograničenja, sve uslove korišćenja navedene u daljem tekstu. Opšti uslovi korišćenja su u skladu sa Politikom privatnosti ove aplikacije</p>

<p>Preuzimanje mobilne aplikacije je bez naknade. GZZJZ ne sakuplja lične podatke, odnosno lične informacije korisnika koji preuzimaju ovu aplikaciju.</p>

<p><strong>""Halobeba - Vaš saputnik u roditeljstvu""</strong> je mobilna aplikacija koja pruža informacije i smernice roditeljima male dece, starosti 0-6 godina, o različitim aspektima dečijeg zdravlja i razvoja. Takođe podržava roditelje da prate rast i razvoj deteta i nudeći relevantne informacije i smernice o tome kako da ih u tome podstiču. I na kraju, aplikacija omogućava praćenje vakcinacije i preventivnih pregleda kod izabranog pedijatra i podseća roditelje na ove važne događaje.</p>

<p>Svi sadržaji koji se nalaze u mobilnoj aplikaciji su obrazovnog i informativnog karaktera. Ni jedan savet ili preporuka koji se mogu naći u ovoj aplikaciji ne mogu zameniti savet ili terapiju prepisanu od strane izabranog lekara ili drugih kompetentnih stručnjaka. Ukoliko preuzimanje i dalje korišćenje bilo koje informacije koja se nalazi u ovoj mobilnoj aplikaciji, dovede do ili prouzrokuje gubitak ili štetu, GZZJZ nije i ne može biti odgovoran, odnosno svako preuzimanje i korišćenje istih vršite u potpunosti na sopstvenu odgovornost.</p>",rs-sr,
5911,Politika privatnosti,"<p><strong>Politika privatnosti aplikacije Halo Beba – Vaš saputnik u roditeljstvu </strong></p>

<p>Ova Politika privatnosti odnosi se na aplikaciju Halo Beba – Vaš saputnik u roditeljstvu (u daljem tekstu: aplikacija), aplikaciju za roditelje koja služi za pružanje informacija i smernica roditeljima male dece, starosti 0-6 godina. Ona utvrđuje kako prikupljamo, koristimo i skladištimo Vaše podatke i koje korake preduzimamo da bismo zaštitili Vaše podatke.</p>

<p>Molimo Vas da pažljivo pročitate našu Politiku privatnosti pre upotrebe aplikacije i da je redovno pratite da biste proverili da li ima ažuriranja. Pristupanjem aplikaciji i njenom upotrebom smatramo da ste saglasni sa svim odredbama ove Politike privatnosti.</p>

<p>Aplikacija ne čuva automatski nikakve lične identifikacione podatke na bilo kom spoljnom serveru.</p>

<p>Aplikacija periodično prikuplja anonimne podatke o korišćenju sadržaja, koji nisu lični i, na taj način, ne mogu da identifikuju korisnika (npr. broj klikova na sadržaj, vreme koršćenja aplikacije i sl).</p>

<p>Aplikacija neće prikupljati ni ove podatke ukoliko Vi ne date svoju saglasnost za takvu aktivnost. Ovo nije obavezno i Vi ne morate da se složite. Davanje saglasnosti Vas kao korisnika ne sputava ni na koji način, odnosno, moći ćete nesmetano da koristite aplikaciju.</p>

<p> </p>

<p><strong>Koje podatke prikupljamo putem aplikacije?</strong></p>

<p>Podatke dobijamo iz različitih izvora opisanih u nastavku:</p>

<p> </p>

<p><strong>Anonimni podaci koje automatski prikupljamo tokom Vaše upotrebe aplikacije</strong></p>

<p>Prethodno opisane tzv. anonimne informacije se koriste za praćenje ukupnog broja korisnika, učestalosti upotrebe različitih karakteristika i sadržaja aplikacije, sa ciljem da se aplikacija poboljša. Ovi podaci služe isključivo za analitiku i za poboljšanje usluga koje nudimo korisniku.</p>

<p> </p>

<p><strong>Čuvanje informacija i podataka</strong></p>

<p>Da bismo Vam omogućili sadržaj relevantan za uzrast i pol Vašeg deteta, potrebno je da unesete podatke o datumu rođenja deteta i polu deteta. Ove funkcije Vam omogućavaju da kroz aplikaciju pratite rast i razvoj svog deteta, ali i datume vakcinacije i zdravstvenih pregleda.</p>

<p>Aplikacija ne prikuplja nikakve lične podatke koji mogu da identifikuju roditelja ili dete, i ne čuva ih automatski na bilo kom spoljnom serveru. Svi podaci uneti u aplikaciju čuvaju se samo na korisnikovom ličnom uređaju - telefonu. Korisnici su u potpunosti odgovorni za sve podatke koji se čuvaju na njihovim uređajima, u skladu sa odgovarajućim politikama privatnosti kompanije Google i Apple (u zavisnosti od toga koji je operativni sistem na pametnom telefonu korisnika).</p>

<p>Možete saznati više o Google-ovim i Apple-ovim politikama privatnosti ako odete na:</p>

<p><a href=""https://policies.google.com/privacy"">https://policies.google.com/privacy</a></p>

<p><a href=""https://www.apple.com/legal/privacy"">https://www.apple.com/legal/privacy</a></p>

<p>Aplikacija se sastoji od dve nešifrovane baze podataka koje se nalaze na korisnikovom ličnom pametnom uređaju – <strong><em>Data</em></strong><em> (PODACI) </em>i <strong><em>User</em></strong><em> (KORISNIK)</em>. <strong><em>Data</em> baza</strong> podataka sadrži opšte podatke o aplikaciji, kao što su podaci o člancima kojima se pristupa i česta pitanja, dok <strong><em>User</em> baza</strong> podataka sadrži sve podatke o detetu koje je roditelj uneo u aplikaciju, kao što su izabrani događaji, vakcinacije itd.</p>

<p>U aplikaciji postoji <strong>opcija za brisanje naloga</strong>. Ukoliko korisnik ne želi više da koristi aplikaciju, može obrisati svoj nalog i sve podatke koji se u njemu nalaze.</p>

<p>Svi podaci aplikacije sa telefona automatski se brišu po zahtevu korisnika.</p>

<p> </p>

<p><strong>Izrada rezervnih kopija podataka</strong></p>

<p>Roditelj može da odluči da napravi rezervnu kopiju svih podataka (npr. u slučaju da korisnik želi da učita sve podatke na svom drugom pametnom uređaju). U tom slučaju, samo na osnovu radnje koju isključivo korisnik može pokrenuti ručno, svi tekstualni podaci će biti napravljeni kao rezervne kopije i sačuvani na korisnikovom ličnom Google Disk-u.</p>

<p>Na putu do i sa Google-ovih servera, sve korisničke datoteke su šifrovane sa 248-bitnim SSL / TLS ključem. Podaci u samom oblaku zaštićeni su 128-bitnom AES enkripcijom, u skladu sa najvišim Google-ovim sigurnosnim standardima.</p>

<p> </p>

<p><strong>Kako koristimo informacije prikupljene u aplikaciji?</strong></p>

<p>Korisnik može biti u potpunosti siguran da mi ne prodajemo, ne trgujemo ili na bilo koji drugi način prenosimo informacije o ličnom identitetu korisnika. Pri tom, ograđujemo se od toga da će, vremenom, razvoj i unapređenje aplikacije zahtevati pristup drugih saradnika ili kompanija koje će, takođe, morati da ispune zahtev bezbednosti i poverljivosti podataka. Strogo je difinisan sistem deljene odgovornosti.</p>

<p> </p>

<p><strong>Analitika i poboljšanje aplikacije</strong></p>

<p>UNICEF i njegovi saradnici mogu koristiti informacije koje se prikupljaju u aplikaciji, kao što su aktivnosti korisnika u aplikaciji ili odgovori korisnika putem anketa koje se nalaze u aplikaciji. Ove ankete korisnik može i ne mora popuniti. One služe za praćenje i analizu upotrebe aplikacije i za poboljšanje i unapređenje aplikacije.</p>

<p> </p>

<p><strong>Objedinjeni podaci</strong></p>

<p>Anonimni podaci koje obrađujemo radi unapređenja aplikacije, kao i podatke prikupljene u aplikaciji za statističke analize možemo grupisati i objediniti. Ovako objedinjene podatke možemo koristiti u druge zakonite svrhe, kao što su promotivne ili istraživačke aktivnosti. Rezultati dobijeni na ovaj način se mogu deliti sa trećim stranama, kao što su naši partneri, pristalice, edukatori i istraživači putem konferencija, časopisa i drugih publikacija.</p>

<p> </p>

<p><strong>Pravni aspekt</strong></p>

<p>Izdavalac / Promoter aplikacije ne prikuplja i ne obrađuje podatke o ličnosti koje dostavljaju podatke, odnosno podatke kojim se mogu indetifikovati roditelj koji aplikaciju koristi sa svog uređaja ili dete čiji su podaci uneti. Navedena odluka i stav se štiti od strane Izdavaoca aplikacije na svaki zakonom dozvoljen način, u skladu sa zakonskim obavezama.</p>

<p> </p>

<p><strong>Web lokacije, aplikacije i usluge trećih lica</strong></p>

<p>Aplikacija može sadržati veze do drugih web lokacija ili usluga koje nisu obuhvaćene ovom Politikom privatnosti.  To se odnosi na postavljanje članaka koji u sebi mogu sadržati link ka nekom spoljnom izvoru koji nije pod našom kontrolom.</p>

<p>Ova Politika privatnosti odnosi se samo na obradu Vaših podataka od strane UNICEF-a i Gradskog zavoda za javno zdravlje u vezi sa ovom aplikacijom. Mi nismo odgovorni za politiku bezbednosti i politiku privatnosti bilo koje treće strane, web lokacije ili usluge na koju se aplikacija povezuje postavljenim linkom. Imajte na umu da se uslovi ove Politike privatnosti ne odnose na spoljne web lokacije ili spoljni sadržaj, niti na bilo koju kolekciju podataka povezanih sa spoljnim web lokacijama.</p>

<p> </p>

<p><strong>Obaveštenja o promenama politike privatnosti</strong></p>

<p>Neprestano proveravamo naše mere bezbednosti i našu Politiku privatnosti i možemo unaprediti naše politike onako kako to smatramo ispravnim u skladu sa zakonskim normativima. Ako izvršimo bilo kakve promene u našoj praksi privatnosti, takve promene stupaju na snagu odmah po objavljivanju u aplikaciji. Iz tog razloga, preporučujemo Vam da redovno proveravate našu Politiku privatnosti. Ako nastavite da koristite aplikaciju nakon ovih promena, prihvatate revidiranu Politiku privatnosti.</p>

<p> </p>

<p><strong>Kontaktirajte nas</strong></p>

<p>Ako imate pitanja ili nedoumica u vezi sa privatnošću i upotrebom ličnih podataka u aplikaciji, slobodno nas kontaktirajte na <a href=""mailto:halobeba@zdravlje.org.rs"">halobeba@zdravlje.org.rs</a>.</p>

<p> </p>

<p><strong>Vaš pristanak</strong></p>

<p>Korišćenjem naše aplikacije pristajete na našu politiku privatnosti na mreži.</p>

<p> </p>

<p><strong>Poslednje ažuriranje: 2. mart 2021.</strong></p>",rs-sr,